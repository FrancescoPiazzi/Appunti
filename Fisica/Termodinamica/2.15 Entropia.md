Siano A e B due stati qualunque di un sistema termodinamico, che passa dallo stato $A$ allo stato $B$ usando trasformazioni reversibili $1$ e $2$, se percorriamo in senso inverso la trasformazione $2$, abbiamo composto un ciclo reversibile, si ha quindi che
$$ \oint\frac{dQ}{T} = 
\int_A^B\left(\frac{dQ}{T}\right)_1 + \int_B^A\left(\frac{dQ}{T}\right)_2 =
\int_A^B\left(\frac{dQ}{T}\right)_1 - \int_A^B\left(\frac{dQ}{T}\right)_2 = 0 $$
Questo per via della proprietà delle trasformazioni reversibili dove invertire di senso un processo comporta solo l'inversione di senso dei segni di calore e lavoro, questo significa che
$$\int_A^B\left(\frac{dQ}{T}\right)_1 = \int_A^B\left(\frac{dQ}{T}\right)_2$$
Il che significa che, fissati il punto iniziale e finale della trasformazione, l'integrale $\int_A^B(\frac{dQ}{T})$ ha sempre lo stesso valore, indipendentemente dalla trasformazione scelta, a patto di usare sempre solo trasformazioni reversibili.

Definiamo quindi una funzione $S$

$$S_B-S_A=\Delta S=\int_A^B\left(\frac{dQ}{T}\right)_{rev}$$
^Entropia

Chiamiamo questa funzione di stato **entropia**. Questo risultato ci dice che, per andare da un punto $A$ ad un punto $B$, possiamo scegliere il percorso che vogliamo, la variazione sarà la stessa, purché usiamo *solo* trasformazioni reversibili.

L'entropia è una quantità additiva, quindi dati due sistemi, l'entropia complessiva è la somma delle entropie dei sistemi singoli

## Entropia come funzione di stato
Abbiamo visto che [[2.3 Energia interna di un gas|l’energia interna è una funzione di stato]], in quanto nel passaggio da $A$ a
$B$ rilevo che dipende solamente dalla temperatura. La $S$, che è anch'essa una misura di stato, misura invece la **probabilità di realizzare lo stato termodinamico che abbiamo in mente**

Consideriamo un sistema quattro elementi, che possono essere accesi o spenti. Ciò che caratterizza il sistema dal punto di vista macroscopico è il numero di bit accesi, ed è la nostra variabile termodinamica; può assumere i valori da 0 a 4. Immaginiamola come la temperatura, da 0 (molto fredda) a 4 (molto calda). Quanti modi ci sono di realizzare le varie temperature?

| Macrostato | Modi per realizzarlo |
| ---------- | -------------------- |
| 0          | 1                    |
| 1          | 4                    |
| 2          | 6                    |
| 3          | 4                    |
| 4          | 1                    |

Notiamo che la temperatura 2 è la più probabile, ed è quindi quella con entropia più alta. La natura in tende sempre a configurazioni di minima energia e massima probabilità

## Entropia assoluta
In modo simile a come possiamo trovare l'energia potenziale "assoluta" di un sistema, l'energia interna di un sistema è zero quando tutte le sue particelle sono ferme, l'entropia di un sistema è 0 quando il sistema può trovarsi in un unico stato termodinamico. Questa definizione ha senso solamente a livello microscopico, a livello macroscopico, possiamo parlare solamente di variazioni.

## Stimare l'entropia di trasformazioni irreversibili
Se mi trovo a fare l’analisi di un sistema reale, caratterizzato da una trasformazione irreversibile, posso usare la trasformazione reversibile a me più comoda per trovare la variazione di entropia, valgono:
![[2.15 Entropia#^Entropia]]
e
![[2.14 Clausius#^Corollario1DisuguaglianzaClausius]]

quindi
$$\Delta S_{AB} \gt \int_A^B \left ( \frac{dQ}{T} \right )_{irr}$$
Quindi abbiamo visto che in un caso reale, la stima dell’entropia che troviamo è sempre 
minore della vera variazione di entropia.

# Teorema dell'entropia
Consideriamo una trasformazione il cui almeno un tratto è irreversibile, si ha:
$$\begin{gather*}
\oint{\frac{\delta Q}{T}} \lt 0 \\
\int_A^B{\frac{\delta Q_{rev}}{T}} + \int_B^A{\frac{\delta Q_{irr}}{T}} \lt 0\\
\int_A^B{\frac{\delta Q_{irr}}{T}} \lt -\int_B^A{\frac{\delta Q_{rev}}{T}} \\
\int_A^B{\frac{\delta Q_{irr}}{T}} \lt \int_A^B{\frac{\delta Q_{rev}}{T}} \\
\end{gather*}$$

^Corollario1DisuguaglianzaClausius

Consideriamo ora una trasformazione da $A$ a $B$, portata a termine in due modi. Il primo $I$ irreversibile, il secondo modo $II$ reversibile. Vale:
$$S_B - S_A = \int_A^B\left(\frac{dQ}{T}\right)_{rev} \gt \int_A^B\left(\frac{dQ}{T}\right)_{irr}$$

Ora concentriamoci su un sistema isolato, dove non sono scambiati calore, energia, o
materia con l’esterno. Per questo sistema, $dQ = 0$. Questo vuol dire che:
$$\int_A^B \left ( \frac{dQ}{T} \right)_{any} =\ 0$$

Notiamo che, se il sistema subisce una trasformazione reversibile, $\Delta S = 0$, altrimenti $\Delta S > 0$.
Il teorema dell'entropia ci dice che **per un sistema isolato, l'entropia può solo aumentare:**
$$\Delta S \ge 0$$
