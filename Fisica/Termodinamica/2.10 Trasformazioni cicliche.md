Una trasformazione si chiama ciclica quando il suo stato iniziale coincide con il suo stato di equilibrio finale; qualsiasi sia il piano sul quale viene rappresentata, la trasformazione apparirà come una curva chiusa, con inizio e fine sullo stesso punto. Un ciclo è la descrizione di ciò che avviene nelle macchine termiche, dove ad esempio il motore compie delle operazioni, tornando al suo stato iniziale e ricominciando nuovamente.

Lungo un ciclo, $Q$ e $W$ dipendono dalla trasformazione, $U$ è invece una funzione di stato, quindi il suo valore dipende solamente dallo stato termodinamico. Se lo stato iniziale è uguale a quello finale avremo quindi $\Delta U = 0$, quindi avremo anche che $Q=W$, su tutto il ciclo.

Nel caso di un condizionatore, abbiamo del lavoro $W$ in ingresso, e del calore in ingresso e in uscita, idealmente vorremo avere più calore in uscita (e quindi in ingresso al condizionatore) possibile, con meno lavoro possibile, chiamiamo questo rapporto **coefficiente di prestazione**
$$COP = \frac{|Q_{in}|}{|W|+|Q_{in}|}$$
Nelle macchine termiche, invece, abbiamo l'opposto, vogliamo produrre più lavoro possibile usando meno calore possibile, avremo quindi:
$$\eta = \frac{W}{Q_{in}}$$
Dove consideriamo $W$ come tutto il lavoro che riusciamo a produrre, senza considerare il lavoro in ingresso, dato che le macchine termiche tipicamente non ne hanno bisogno. Dato che nelle trasformazioni cicliche $Q = W$, possiamo scrivere:

$$\eta = \frac{W}{Q_{in}} = \frac{Q_{in}+Q_{out}}{Q_{in}} = 1-\frac{|Q_{out}|}{Q_{in}}$$
^RendimentoMacchinaTermica

Osserviamo ora una trasformazione ciclica sul piano $pV$, notiamo che l'integrale chiuso della curva corrisponde al lavoro effettuato da un fluido che segue quelle trasformazioni, possiamo quindi scrivere:
$$\oint_C = p\ dV$$
Notiamo che, dato che stiamo girando in senso orario, la parte con lavoro positivo sarà per forza maggiore della parte con lavoro negativo, quindi stiamo producendo lavoro usando calore, il che rende questo ciclo la rappresentazione di una macchina termica, fosse stato l'opposto, sarebbe stata una macchina frigorifera

![Engelbart|400](trasformazione-ciclica.png)