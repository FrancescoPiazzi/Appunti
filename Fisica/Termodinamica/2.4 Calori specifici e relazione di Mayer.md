# Calori specifici a pressione e volume costanti
Da:
![[2.3 Energia interna di un gas#^DeltaEnergiaInternaGas]]
Possiamo ricavare:
$$
c_V = \frac{1}{n}\frac{\Delta U}{\Delta T}
$$
Questo ci fa anche capire che il calore specifico a volume costante rappresenta la quantità di Joule da fornire ad una mole di gas perché la sua temperatura aumenti di 1 grado Kelvin, mantenendo il volume costante.

-----------

Nel caso di una trasformazione isobara invece, abbiamo del lavoro $W=p\Delta V$, positivo perché il gas si espande e quindi compie lavoro positivo con l'aumento della temperatura $$ Q_p = n\ c_p\ \Delta T $$ di nuovo ricordando il primo principio $\Delta U = Q_{in} - W_{out}$

$$ \Delta U = n\ c_p\ \Delta T - p\ \Delta V$$
^DeltaEnergiaInternaGasIsobara

Dato che l'energia interna è funzione solo della temperatura, e la variazione di temperatura è la stessa, $c_p$ deve essere maggiore di $c_V$ per "bilanciare" il $-p\Delta V$, questo significa che **il calore che bisogna cedere a una certa quantità di gas per farlo aumentare di una certa temperatura è maggiore se manteniamo la pressione costante**. L'idea è che se manteniamo la pressione costante parte del calore trasferito finisce in lavoro per far espandere il gas, cosa che non succede se il volume rimane costante.

-----

Se non consideriamo il calore specifico costante, ma funzione della temperatura:
$$\Delta U = Q = n\int_{T_A}^{T_B}{c_V\ dT}$$
# Relazione di Mayer
Riscriviamole in forma infinitesimale e otteniamo:
$$\begin{gather*}
n\ c_V\ dT = n\ c_p\ dT - p\ dV \\
n\ c_p\ dT - n\ c_V\ dT = p\ dV \\
c_p-c_V = \frac{p\ dV}{n\ dT} \\
\end{gather*}$$
Ricordando che $pV=nRT \rightarrow R = \frac{pV}{nT}$, che in forma infinitesimale diventa uguale alla parte destra dell'equazione, quindi $c_p-c_V = R$

# Rapporto Gamma
Il rapporto tra $c_p$ e $c_V$ può anch'esso essere approssimato a costante, e in particolare dipende dal numero di atomi che formano una molecola del gas, questi risultati sono stati ricavati sperimentalmente

|                          | monoatomici    | biatomici      |
| ------------------------ | -------------- | -------------- |
| $c_V$                    | $\frac{3}{2}R$ | $\frac{5}{2}R$ |
| $c_p$                    | $\frac{5}{2}R$ | $\frac{7}{2}R$ |
| $\gamma=\frac{c_p}{c_V}$ | $\frac{5}{3}$  | $\frac{7}{5}$  |
