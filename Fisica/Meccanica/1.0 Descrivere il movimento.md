La fisica cerca di trovare l’origine della realtà come meccanismo.

Il movimento è una relazione tra spazio e tempo. Possiamo vederlo come una funzione dello
spazio nel tempo, $s(t)$. Se vogliamo sfruttare la notazione matematica, dobbiamo prima capire come la matematica può aiutarci a descrivere il mondo della fisica, e per fare ciò dobbiamo stabilire delle regole che ci aiutino ad evitare ambiguità. 
La prima è quella di stabilire un sistema di riferimento; una regola che consente a chi osserva il fenomeno di annotarlo in modo non ambiguo, in modo da permettere a chi legga questa annotazione di ricreare il movimento, nello stesso modo.
Poi dobbiamo metterci d'accordo sulle unità di misura ma quella è roba da scuole medie.

Fissate queste regole, ci accorgiamo che quello che conta per lo spostamento
non sono i valori singoli o le coppie di valori, ma la differenza tra le coordinate. Significa che
**il movimento non dipende dalla scelta del sistema di riferimento o unità di misura.**

Ci interessa la differenza, che può essere positiva o negativa, ma anche la quantità di tempo
che intercorre tra l’istante iniziale e quello finale. Le indicheremo con la lettera Delta $\Delta$. Vale
la seguente relazione:
$$ \overline{v} \ \stackrel{\text{def}}{=}\ \frac{\Delta x}{\Delta t}\ = \frac{x_f-x_i}{t_f - t_i}$$
+ $\overline{v}$ velocità media
Se consideriamo un intervallo di tempo molto piccolo otteniamo la definizione di **velocità istantanea**:
$$v \ \stackrel{\text{def}}{=}\ 
\lim_{\Delta t\rightarrow 0^+} \frac{\Delta x}{\Delta t}$$
Possiamo fare la stessa cosa di nuovo per ottenere la definizione di accelerazione:
$$a \ \stackrel{\text{def}}{=}\ 
\lim_{\Delta t\rightarrow 0^+} \frac{\Delta v}{\Delta t}$$
